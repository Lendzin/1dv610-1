Hej

Varmt välkommen till kursen Introduktion till Mjukvarukvalitet!

Kursen startar den Måndag 3 September kl 09.15-12.00 med en kursintroduktion följt av första föreläsningen. Ni kommer behöva arbeta med första laborationen redan under första veckan.

Kursen består av en föreläsningsdel som kommer hållas av mig (Daniel Toll). Kursintroduktionen och mina föreläsningar sänds från klassrummet i Kalmar på YouTube Live Stream. Föreläsningarna kommer gå på Svenska men mestadelen av kursmaterialet kommer vara på Engelska. 

Till föreläsningarna finns även kursboken "Clean Code, A Handbook of Agile Software Craftmanship" av Robert C. Martin som tillsammans med föreläsningarna kommer examineras genom en tentamen i slutet av kursen. Det är en bra bok, skaffa den!
ISBN 9780132350884

I kursen finns även 3 laborationer som kommer ske i språket PHP. 
Första laborationen består av flera mindre uppgifter som jag vill att ni skall börja med redan efter första föreläsningen och avsluta inom en vecka (deadline måndag 10/9, 09:15). Som syns i schemat så är handledningen ganska sparsamt tilldelad och det är meningen att ni skall kunna ställa frågor handledningen, därför rekommenderar jag er att arbeta med uppgiften innan handledningen startar. Uppgiften blir tillgänglig vid kursstart.

I kursen finns även två Workshops, det är heldagar (9.15-16, se schema). Två grupper; en för campus och en för distans. Ni kommer arbeta med uppgifter ni får tilldelade på workshoppen. Ni behöver fungerande dator, distansstudenter behöver naturligtvis fungerande headset, helst även kamera. Redovisning av arbetet sker löpande under workshop. Det är obligatorisk närvaro så se till att närvara på er tid (se schema).

Vi kommer använda en Slack-kanal för att diskutera kursen och uppgifter och där vill jag se alla frågor som inte är av personlig karaktär. T.ex. alla frågor på laborationerna bör postas i den öppna kanalen så att ni får möjlighet att hjälpa varandra. Gå in och presentera er där redan idag! Slack-kanalen fungerar även som kommunikations-fallback under föreläsningar, laborationer och workshops, så byter vi kommunikationskanal eller något strular så är det där jag postar. Distansworkshoppen kommer påbörjas i slack, jag postar uppgiften där till lämpligt medium.
https://coursepress.slack.com/messages/1dv610/

Personliga frågor om registrering, sjukdom etc vill jag att ni mejlar in till mig. Jag vill dock inte ha frågor om uppgifter per mail utan de ställs i slack! Intresserar det många använd Slack; gäller endast dig och mig använd mejl.
daniel.toll@lnu.se

Bestående kursinformation (som schemaändringar, inställda föreläsningar eller ändringar i uppgifter) postas i nyhetsflödet på kurshemsidan (normalt även på slack).
Material publiceras på kurshemsidan i takt med att det tas fram och behövs i kursen. Ser ni saker i kursmaterialet som är fel, oklart eller saknas så tar jag tacksamt emot feedback och ändringar! Just nu finns en del gammalt på kurshemsidan. Jag kommer uppdatera materialet på kurshemsidan till kursstart.
https://coursepress.lnu.se/kurs/introduktiontillmjukvarukvalitet

Jag ser fram emot att diskutera kodkvalitet och att programmera med er!

Mvh 
Daniel Toll

Computer Science, 
Linnaeus University 
Kalmar, Sweden
