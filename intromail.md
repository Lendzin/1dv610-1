Hej

Varmt välkommen till kursen Introduktion till Mjukvarukvalitet!

Kursen startar den 1 September kl 10.15-13.00 med en kursintroduktion följt av första föreläsningen. 

Kursen är rykande ny vilket innebär att material publiceras på kurshemsidan i takt med att det tas fram och behövs i kursen. Ser ni saker i kursmaterialet som är fel, oklart eller saknas så tar vi tacksamt emot feedback och ändringar!

Kursen består av en föreläsningsdel och de tre första föreläsningarna kommer hållas av Dr. Rüdiger Lincke och resterande av mig (Daniel Toll). Rüdiger kommer sända föreläsningarna via adobe connect från Växjö, och vi kommer att kunna lyssna i klassrummet i Kalmar. Kursintroduktionen och mina föreläsningar sänds från klassrummet i Kalmar. Föreläsningarna och kursmaterialet kommer vara på Engelska eller Svenska. Rüdiger håller föreläsningar på Engelska och jag  på Svenska. 

Till föreläsningarna finns även kursboken "Clean Code, A Handbook of Agile Software Craftmanship" av Robert C. Martin som tillsammans med föreläsningarna kommer examineras genom en tentamen i slutet av kursen.
Det är en bra bok, så skaffa den!

I kursen finns även laborationer som kommer ske i språket PHP. 
Första laborationen består av många mindre uppgifter som jag vill att ni skall börja med redan efter första föreläsningen. Som syns av schemat så är handledningen ganska sparsamt tilldelad och det är meningen att ni skall kunna ställa frågor under den tiden.

Vi kommer använda följande slack-kanal för att diskutera kursen, uppgifter och där vill jag se alla frågor som inte är av personlig karaktär. T.ex. alla frågor på laborationerna bör postas i den öppna kanalen så att ni får möjlighet att hjälpa varandra. Gå gärna in och presentera er där redan idag!
https://coursepress.slack.com/messages/1dv610/

Personliga frågor tex om registrering, sjukdom etc vill jag att ni mailar in till mig. 
daniel.toll@lnu.se

Kursinformation (som schemaändringar eller ändringar i uppgifter) postas i nyhetsflödet på kurshemsidan.
https://coursepress.lnu.se/kurs/introduktion-till-mjukvarukvalitet/

Redan nu kan jag varna för att jag kan komma att vara något oanträffbar i början av kursen. Jag ber er att ha överseende med det, och jag kommer meddela ev frånvaro från schemalagd tid på kurshemsidan.

Det kommer bli riktigt roligt att diskutera kodkvalitet, programmera och se er!

Mvh 
Daniel Toll
