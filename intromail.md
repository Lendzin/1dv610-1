Hej

Varmt välkommen till kursen Introduktion till Mjukvarukvalitet!

Kursen startar den Måndag 28 Augusti kl 13.15-16.00 med en kursintroduktion följt av första föreläsningen. Ni kommer behöva arbeta med första laborationen under första veckan.

Kursen består av en föreläsningsdel som kommer hållas av mig (Daniel Toll). Kursintroduktionen och mina föreläsningar sänds från klassrummet i Kalmar på YouTube Live Stream. Föreläsningarna kommer gå på Svenska (om ingen engelsktalande student går kursen i år isåfall Engelska) men mestadelen av kursmaterialet kommer vara på Engelska. 
https://www.youtube.com/channel/UCfnbjVPdmtULgIVX7ZcB_fw/live

Till föreläsningarna finns även kursboken "Clean Code, A Handbook of Agile Software Craftmanship" av Robert C. Martin som tillsammans med föreläsningarna kommer examineras genom en tentamen i slutet av kursen. Det är en bra bok, skaffa den!
http://www.pricerunner.se/pl/802-131562575/Boecker/Clean-Code-priser

I kursen finns även laborationer som kommer ske i språket PHP. 
Första laborationen består av många mindre uppgifter som jag vill att ni skall börja med redan efter första föreläsningen och avsluta inom en vecka. Som syns i schemat så är handledningen ganska sparsamt tilldelad och det är meningen att ni skall kunna ställa frågor under den tiden.

I kursen finns även två Workshops, det är två heldagar (en för campus och en för distans) då ni kommer arbeta med uppgifter ni får tilldelade, redovisning av arbetet sker i slutet av workshoppen. Det är obligatorisk närvaro på båda workshopparna så se till att kunna närvara på er tid (se schema).

Vi kommer använda en slack-kanal för att diskutera kursen, uppgifter och där vill jag se alla frågor som inte är av personlig karaktär. T.ex. alla frågor på laborationerna bör postas i den öppna kanalen så att ni får möjlighet att hjälpa varandra. Gå gärna in och presentera er där redan idag! Slackkanalen fungerar även som kommunikationsfallback under föreläsningar, laborationer och workshops, så byter vi kommunikationskanal så är det där jag postar. Distansworkshoppen kommer påbörjas i slack, dvs jag postar länk där till lämpligt medium.
https://coursepress.slack.com/messages/1dv610/

Personliga frågor tex om registrering, sjukdom etc vill jag att ni mailar in till mig. Här kommer dock inga frågor om uppgifter utan de ställs i slack!
daniel.toll@lnu.se

Bestående kursinformation (som schemaändringar eller ändringar i uppgifter) postas i nyhetsflödet på kurshemsidan.
Material publiceras på kurshemsidan i takt med att det tas fram och behövs i kursen. Ser ni saker i kursmaterialet som är fel, oklart eller saknas så tar jag tacksamt emot feedback och ändringar! Just nu finns en del gammalt på kurshemsidan. Jag kommer uppdatera materialet på kurshemsidan till kursstart.
https://coursepress.lnu.se/kurs/introduktiontillmjukvarukvalitet

Jag ser fram emot att diskutera kodkvalitet och programmera med er!

Mvh 
Daniel Toll
